# B.2.

## Цілі програмної розробки

Варто (imho) досягати наступного:

* t1. Програма працює (це найперша ціль, але далеко не кінцева).
* t2. Програму можливо використати (контрприклад — програма, яка обробляє тільки один приклад даних).
* t3. Програма відтестована (це дуууже допомагає при змінах в самій програмі або в контексті її застосування).
* t4. Програма достатньо "хороша" для реального застосування (критерії, зазвичай, субʼєктивні, але, у всякому випадку, 
  якщо не виконується наступний пункт, то, дуже ймовірно, програма не є "хорошою").
* t5. НАЙГОЛОВНІШЕ: програма реально використовується.

Зауважимо, що використання, завичай, можливе навіть у випадку найпростіших функцій — 
за допомогою них можна (і, imho, слід!) створювати і тестувати складніші функції. 
Таким чином набір навчальних функцій може розглядатись як цілісна система і, 
відтак, буде демонструвати нетривіяльні особливості розробки систем (як то легкість 
побудови і підтримки, стійкість до помилок).


## Рекомендація — чек-ліст по порядку (елементарної) розробки і структурі коду

Для ефективної розробки і перевірки того, чи все норм, порекомендував би наступну 
послідовність операцій. Список цей абсолютно не обовʼязковий. Наприклад, якщо
досягнута мета t5, то, в більшості випадків, можна взагалі більш нічим не перейматись.
Але якщо ні, то є сенс перевірити всі наступні пункти — чітко, крок за кроком, без 
винятків.

* s1. Ясний опис задачі (див. [B.1](b1.clarity.md)).
* s2. На основі s1: формальний опис функції: вхідні параметри, умови і спосіб виклику, очікувані результати.
* s3. На основі s2: тест-кейси.
* s4. На основі s2: шаблонний опис основної функції (boilerplate) — без реалізації, а тільки 
  назва, список параметрів, список повернення.
* s5. На основі s4: програма-пускач основної функції (цей пункт можна опустити, коли 
  в якості пускача при розробці використовуються тести).
* s4. На основі s2, s3, s4: написання коду функції.
* s5. На основі s3, s4: написання і запуск тестів, відладка вихідної функції.


